ID,Metni Var mı,Soru Metni,Soru Kökü,A,B,C,D
1,Evet,"Bir gün Tophaneli Kahvesinde birkaç kişi oturmuş, çay içiyorduk. Birdenbire bir arkadaş nefes nefese içeriye girdi: — Haberiniz var mı? Tahsin Efendi gelmiş. Üç gündür Erzurum'da imiş. Kardeşleri bakmışlar. Annesi çok sevinmiş. İki gece kalmış, yıkamışlar, yeni urbalar giydirmişler. (Yer) Aşağılarda kalan derenin uğultusu rüzgârın esişine göre azalıp çoğalarak bize kadar geliyor, çamların mırıltısına karışıyordu. Hacer kız, elini yanına uzatarak yerden kuru bir kozalak aldı; parmaklarıyla onun dişlerini büküp kırmaya başladı. Baygın bir kekik ve çam kokusu ortalığı kaplamıştı. (Zaman) Sonra geniş bir nefes aldı ve yere, bu sefer sırtüstü ve upuzun uzandı. Gözleri apaçık, gökyüzünü seyrediyordu. Ne diyeceğimi bilmiyordum, tabiatı takdir ederken ondan bir parça gibi et ve toprağın içine gömülen bu adama ne söyleyebilirdim? Aynı sessizlik, bir müddet sürdü. Sonra daha tatlı bir sesle mırıldandı. (Kişi) Koca bir gün Kız Kulesi açıklarında bekledikten sonra ancak gün kararırken rıhtıma çıkabildiler. Rıhtımda sarılanlar, koklaşanlar, ağlaşanlar vardı. Aradığını bulamayarak saçını yolan insanlar görülüyordu. Nemli bir sonbahar akşamıydı. Ömer, kaputuna sarıldı. Beyaz torbasını omuzuna vurdu. Arkadaşlarıyla vedalaştı. (Olay)",Aşağıdakilerin hangisinde yay ayraç içinde verilen hikâye unsuru yoktur?,(Yer),(Zaman),(Kişi),(Olay)
2,Evet,"Roman yazmanın kurallarına bütünüyle hâkim. Neredeyse yazdığı her kitabında farklı bir anlatım biçimi kullanmış. Dili kullanımındaki zenginliğiyle her satırda okuyucuyu kendine hayran bırakıyor. Açıkçası bir eleştirmen olarak kitabından aldığım hazzı unutamıyorum. Zaman zaman kendisiyle de konuşuyorum, eleştirmenlere değer verdiğini belirtmek isterim.",Aşağıdakilerden hangisi bu metinde sözü edilen yazarın bir özelliği değildir?,Dilin imkânlarından yararlanabilme,Romanı oluşturan unsurları ustaca kullanabilme,Anlatımda çeşitliliği önemseme,Farklı türlerde eserler ortaya koyma
3,Evet,Bazı kalp ameliyatları sırasında röntgen yani X ışınlarıyla görüntüleme yöntemi kullanılıyor. Ancak kalp ve karaciğer gibi yumuşak dokulardan oluşan organların röntgen görüntüleri net olmuyor. Buna rağmen doktorlar bu gibi yumuşak doku ameliyatlarında organın durumunu izlemek amacıyla ameliyata zaman zaman ara verip organın röntgenini çekiyorlar.,Bu parçanın anlatım biçimi aşağıdakilerin hangisinde doğru verilmiştir?,Açıklama,Betimleme,Tartışma,Öyküleme
4,Evet,"(I) Roman, yaşanmış ya da yaşanması mümkün olayları anlatır. (II) Bu yüzden insanlar roman okurken onda kendilerinden bir şeyler bulur. (III) İnsanların romandan zevk almaları bu yaşanmışlıkla ilgilidir. (IV) Romanlar, konularına göre çeşit çeşittir. (V) Kimi bir psikolojik olayı, kimi bir polisiye olayı, kimi de bir kişinin maceralarını ele alır.",Yukarıdaki cümlelerden iki paragraf oluşturulmak istense ikinci paragraf kaçıncı cümleyle başlar?,I.,II.,III.,IV.
5,Evet,"Romanlarımı yazmadan önce _günlerce_, haftalarca düşünürüm. Yazarken her cümlede içimde bir fırtına kopar, aklıma her geleni de öyle kâğıda dökmem; iyice düşünür, öyle yazarım. Defalarca değiştiririm yazdıklarımı. Rastgele oluşturmam hiçbir yazımı. Anlatacağım olay, kişi ya da durum neyse hepsiyle uzun süre yaşar, onları öyle kaleme alırım.",Bu metinde aşağıdakilerden hangisine değinilmemiştir?,Yazarın romanlarındaki kişi ve olaylarla bütünleştiğine,Rastgele yazılan romanların okuyucuyu etkilemediğine,Roman yazmanın bir hazırlık gerektirdiğine,"Yazarın, romanlarını yazarken gerekli düzeltmeleri yaptığına"
6,Evet,"Ders çalışmanın belli kuralları vardır. Söz gelimi zor dersleri en rahat anlayabileceğiniz saatlere yerleştirebilirsiniz. Araştırmalar, en verimli çalışma saatlerinin sabahın erken saatleri, öğleden sonra 14.00 ile 16.00 arası olduğunu ayrıca, yatmadan önce yapılan tekrarların yararlı olduğunu ortaya koymuştur. Tekrar için ayırdığınız saatler, genellikle dersin sınıfta öğrenildiği zamana yakın saatler olmalıdır. Çünkü dersin sınıfta işlendiği gün tekrar edilmesi unutma olasılığını azaltır, ----",Bu metin anlam akışına göre aşağıdakilerden hangisiyle tamamlanmalıdır?,öğrenmeyi zorlaştırır,konuyu diğer konularla karıştırmanıza neden olur,öğrenmeyi pekiştirir,konuya hâkim olmanızı engeller
7,Hayır,,Aşağıdakilerden hangisi akıcı bir metnin özelliği olamaz?,Söylenişi güç sözcük ve terimlerden kaçınılır.,Uzun ve karmaşık ifadelere yer verilmez.,Anlatımda gereksiz tekrarlara başvurulmaz.,Cümlelerde özne-yüklem uyumu vardır.
8,Evet,"Bir gece susamış ve su içmeye kalkmıştım. Babamın çalışma odasındaki ışığı görünce kendisine bir selam vereyim, dedim. Kapıyı tıklatıp odaya girdiğimde babamın çalışma masasında uyuyakalmış olduğunu gördüm. Masada birçok kâğıt, kalınca bir defter, kenarda uyumamak için içtiği kahvenin fincanı duruyordu.",Bu parçanın anlatımında aşağıdakilerin hangisinden yararlanılmıştır?,Betimleme,Örnekleme,Benzetme,Tanık gösterme
9,Evet,"İki kolun kucaklayamayacağı kadar büyük olan ağaç, saç kadar ince bir kökten doğmuştur. Yedi katlı bir kule, bir toprak yığını üstünde yükselir. Bin fersahlık yolculuk da bir adımla başlar. Öyleyse","Bu parçanın sonuna, _düşüncenin akışına göre_ aşağıdakilerden hangisi getirilmelidir?",her şey nasıl başlarsa öyle gider.,yarınlar da bugünün üzerinde yükselecektir.,hayat ayrıntılarda gizlidir.,yarınlara umutla bakıp harekete geçmeliyiz.
10,Evet,"Oyuncak alanında araştırma yapan arkeolog, sosyolog ve tarihçilerin elde ettiği bilgilere göre, tarihin en eski oyuncağının MÖ 5. yy.da Mısır'da yapılan tahta atlar olduğu sanılıyordu. Oysa son yapılan araştırmalara göre dünyanın günümüze ulaşan en eski oyuncağı Mardin'in Kızıltepe ilçesinde bir höyükte yapılan kazılarda bulundu. Pişmiş çamurdan yapılan oyuncak arabanın MÖ 5500-3000'li yıllara ait olduğu ortaya çıktı. 7 bin 500 yıllık oyuncak arabanın Kalkolitik Dönem'e ait olduğu tespit edildi.",Bu metinden _kesin olarak_ çıkarılabilecek yargı aşağıdakilerden hangisidir?,Bilim insanları da çalışmalarında bazı hatalar yapabilir.,Tarihsel olgular zaman içinde muhakkak değişiklik gösterir.,Bilimsel araştırmaların geçerliliği yeni bir bilgiye ulaşıncaya kadardır.,Bilimin ayakları henüz sağlam temeller üzerine basmamaktadır.
11,Hayır,,Aşağıda tanıtılan meyvelerin hangisinde bu bilgilerin _tümüne_ yer verilmiştir? Bilinen başka adı Yetiştiği yer Nasıl yendiği Fiziki görünümü,"Avokado, son zamanlarda hayatımıza giren en popüler tropik meyveler arasında yer alıyor. Salatalar, kahvaltılar ve özel meze tariflerinde sıklıkla kullanılan bu faydalı meyve, potasyum açısından oldukça zengin ve cilde de iyi geliyor. Ayrıca lifli yapısıyla gün boyunca tok tutuyor ve bu nedenle diyet listelerinin başında yer alıyor. Ana vatanı Meksika olan avokado, ülkemizde daha çok ılıman iklime sahip Antalya, Alanya, Muğla ve Mersin illerinde yetiştiriliyor.","Halk arasında kamkat olarak da bilinen kumkuat meyvesi, ülkemizde özellikle Rize'de yetiştiriliyor. Farklı görünümü ve tadıyla minyatür bir mandalinayı andıran kumkuat, kabukları soyulmadan yeniyor ve ağızda ekşi tatlı bir hoş koku bırakıyor. Diğer turunçgillerde olduğu gibi kumkuatın da sağlığa birçok faydası bulunuyor.","Mutfağımıza yeni yeni girmeye başlayan lezzetlerden mango, son yıllarda Manavgat'ta yetiştirilmeye başlandı. İklim koşulları nedeniyle, ülkemizde yetiştirilmeye çok uygun olmadığı için bu tropik meyve çok fazla bulunmuyor ve hâliyle faydaları da arka planda kalıyor. İyi bir folat kaynağı olan bu meyve bağışıklığı artırmaya yardımcı oluyor.","Çin greyfurtu olarak bilinen pomelo, dünyada daha çok Güney Asya'da ve Kaliforniya'da yetiştiriliyor. Diğer narenciye türleri gibi C vitamini bakımından zengin bir meyve olarak pomelo, ülkemizde henüz pek fazla bilinmiyor. Ancak Antalya'nın iklimine ayak uyduran bu meyvenin, tanesi yaklaşık iki kilo ağırlığında ve her ne kadar soyması zahmetli olsa da meyve kokteyllerine çok yakışıyor."
12,Evet,"İç monolog tekniğinin kullanıldığı modern roman ve hikâyelerde anlatıcı aradan çekilerek aktarma görevini bırakır, okura roman kişisinin zihnini bir sinema gibi seyrettirir. Kahraman zihninden geçen düşünceleri, hatıraları, çağrışımları kendi kendine konuşuyor gibi anlatır. Bu, âdeta sessiz bir konuşmadır. Düşünceler arasında mantıksal bir bağ vardır. Konuşma diline yakın bir dil kullanılır.",Buna göre aşağıdaki metinlerin hangisinde iç monolog tekniği kullanılmıştır?,"Yavaş yavaş merdivenleri indi. Orta kata gelince müdürün odası gözüne ilişti. Şakir Bey'i bir kere görmek fena olmaz, diye düşündü. Eşi hakkında ondan malumat alabilirdi, hademe ile içeriye haber gönderdi.","Yazık ki Behçet bütün bunları anlayabilecek bir yaradılışta değildi. O, bütün mahçuplar gibi yalnız kendisine bakıyor, her şeyi kendi değerleriyle ölçüyordu. Eşini kendisine üstün buluyor, ezilmemek için elinden geldiği kadar ondan uzak yaşıyordu.",Sabah erken kalktım. Giyindim ve hemen yola çıktım. Otobüs durağında otobüs bekliyordum. Hava soğuktu. Paltoma iyice sarıldım. Otobüs bir türlü gelmiyordu. Zaman geçiyordu. Geç kalmak üzereydim. Taksiye işaret ettim ve taksi durdu.,"Kaç yaşımda olduğumu ve arkamda bıraktığım geçmişi unuttuğum gün, kim bilir, ne kadar rahat edeceğim. Lakin bu hâle vardığım vakit de gene bu engin ve kurak ovaların korkunç genişliğini hissetmekten kurtulamayacağım. Bu his, her an yüreğimi burkuyor ve başımı döndürüyor."
13,Evet,"Gurbet ve yalnızlık onun şiirlerinin anahtarı, onun kişiliğinin hayat hikâyesinin özetidir. O, yaradılışı gereği yalnızdır. Onun yalnızlığı belki de sonradan ortaya çıkan, yaşanan bir duygu değildir. O, bu duyguyu dünyaya beraberinde getirmiştir.",Aşağıdaki dizelerden hangisi bu parçada sözü edilen şaire ait olabilir?,Yıllardır ki bir kılıcım kapalı kında Kimsesizlik dört yanımda bir duvar gibi Muzdaribim bu duvarın dış tarafında Şefkatine inandığım biri var gibi,Yaşamak güzel şey doğrusu Üstelik hava da güzelse Hele gücün kuvvetin yerindeyse Elin ekmek tutmuşsa bir de Hele tertemizse gönlün Hele kar gibiyse alnın,"Gene dertlenirsin, hey deli gönül Hayal kırıklığına uğrarsın, gözlerin ağlar Nedir şu inadın? Haydi, hele gül Şiirler içinde sözlerin ağlar","Dostum diye inanıp sır söyleme sakın Ne kadar olsa da güvenilir ve yakın Sırrın sende bile durup gizlenmezken Durur mu hiç dostunda, iyi düşün"
14,Evet,"Dama, tarihi antik çağlara uzanan en eski oyunlardan biridir. Damanın Afganistan-Hindistan bölgesinde ortaya çıktığı, Persler üzerinden Orta Doğu coğrafyasına ve Anadolu üzerinden de Haçlı Seferleri ile dünyaya yayıldığı kabul edilmektedir. Oyun, Avrupa ve Amerika kıtalarında yaygınlaşırken değişim göstermiş; çapraz oynama tekniğiyle ülkelere özgü çeşitlilik kazanırken basitleşmiştir.",Bu metinde _dama_ oyunuyla ilgili aşağıdakilerden hangisine _değinilmemiştir_?,Tarihinin çok eskilere dayandığına,Haçlı Seferleri ile dünyaya yayıldığına,Çıkış noktasının Avrupa ve Amerika olduğuna,Farklı oynama tekniklerinin bulunduğuna
15,Hayır,,"Aşağıdaki metinlerin hangisinde bu cümlelerde ifade edilenlerden _herhangi birine_ değinilmemiştir? Karıncalar, işlevlerine göre bazı gruplar hâlinde yaşar. Karıncalar, kendi ağırlıklarının daha fazlasını taşıyabilir. Karıncalar, aralarında oluşturdukları sistem sayesinde kendilerini korumayı başarır.","Kültürümüzde mutfaklarımıza bereket getirdiklerine inandığımız karıncalar hakkında bilmediğimiz şeyler var. Mesela karıncalar, sandığımız kadar masum değil. Örneğin elektrik arızalarının yüzde 30'u onlar yüzünden meydana geliyor. Ayrıca karıncalar, dünyadaki biyokütlenin yaklaşık olarak yüzde 20'sini oluşturur. Yani dünyada her beş canlıdan biri karıncadır.","Karıncalar, kendi kütlelerinin 10 katı ağırlığı kaldırabilir. Kendi kütlelerinden kat kat büyük yiyecekleri parçalayabilir, kesebilir. Bu açıdan karıncaların sahip oldukları boyut dünya için idealdir. Zira karıncalar, kedi ya da köpek kadar iri olsalardı dünya için tehlikeli olabilirdi.","Karıncalar, sosyal canlılardır. Koloni hâlinde yaşar. İşçi, üreme, asker karınca olarak sınıflara ayrılır. Bütün koloni, kraliçe karıncayı korumak üzere çalışır. Hatta bu canlıların tarım yaptıkları bile keşfedildi. Karıncalar, yuvalarına bir alan yaparak burada mantar yetiştirir zor zamanlar için.","Karıncaların en önemli özelliği, bütün koloni olarak bir araya gelip süper organizma adı verilen sistemi kurabilmesidir. Bir koloni, bir kez süper organizma hâline gelirse dışarıdan çok büyük bir güç uygulamadan sarsılmaz bir yapı oluşur. Süper organizmanın amacı, öncelikle larvaları ve kraliçeyi korumaktır."
16,Evet,"Lebdeğmez (dudakdeğmez), genellikle Türk halk şiirinde yaygın olan ve içinde her iki dudağın birbirine veya alt dudağın üst dişlere dokunmasıyla ortaya çıkan seslerin kullanılmadığı şiir türüdür.","Bu bilgilere göre aşağıdaki dizelerden hangisi ""lebdeğmez"" örneğidir?",Güzelliğin on par'etmez Şu bendeki aşk olmasa Eğlenecek yer bulaman Gönlümdeki köşk olmasa,Dünyaya gelenler gider Hergiz gelmez yola gider Bizim hâlimizden haber Soranlara selam olsun,"Dikkat et, araştır, gözlerini aç Sanat her yiğidin kârı değildir Eser yazarının serindeki taç Altındandır, soğan zarı değildir","Evlerinin önü çardak Elif'in elinde bardak Sanki yeşil başlı ördek Yüzer Elif, Elif deyi"
17,Evet,"(I) İsveç'teki Gothenburg Üniversitesinden araştırmacılar, Finlandiya'nın Kokkola kentinde günümüzden 5000 yıl öncesinden kalan buluntular üzerinde çalışıyor. (II) Araştırmacılar, bu bölgede o dönemde yaşamış olan insanların beslenme biçimini de araştırıyor. (III) İlk araştırma sonuçları, bölgede arpa ve buğday yetiştirildiğini ortaya koymuş. (IV) Kazı alanında gübrede bulunan bir maddeye de rastlanmış. (V) Ancak bunun kanıtlanması için daha fazla araştırma yapılması gerekiyor.","Bu metinde numaralanmış cümlelerin _hangisinden sonra_ ""Bu bulgu, o dönemde bile insanların tarımda gübre kullandığını düşündürüyor."" cümlesi getirilirse anlam akışına uygun olur?",I,II,III,IV
18,Evet,"Bireyler, toplumu oluşturan bir bütünün parçalarıdır. Bu yüzden bireyin toplumun faydasını gözeterek işini en mükemmel şekilde yapması gerekir. Mesleği ne olursa olsun, ister öğretmen ister doktor ister pazarcı isterse bakkal olsun, yapacağı işi en iyisiyle yapma gayretinde olan insanların topluma faydası büyüktür. Yaptığımız her işe bu çerçeveden bakarsak mutsuzluk, yetersizlik, başarısızlık gibi duygulardan arınmış oluruz. Bireyin mutlu olduğu toplumda huzur tüm şiddetiyle kendini hissettirir. Maurois'in dediği gibi ""Çalışmak, sıkıntıyı, kötülüğü ve yoksulluğu uzaklaştırır.""","Bu metinde bireyin mutlu olması için, I. işlerini toplumun yararını gözeterek yapması, II. iyi bir mesleğe sahip olması, III. toplumdan bağımsız hareket edebilmesi, IV. işini en iyi şekilde yapma gayretinde olması durumlarından hangileri gerekli değildir?",I ve II,I ve III,II ve III,II ve IV
19,Evet,"I. Diğer kırlangıçlar önceleri bu duruma ses çıkarmamışlar. II. Bu yüzden serçenin gelip gitmesi, kırlangıçları rahatsız etmiş. III. Kırlangıçların yuvası ahşap, boş bir evin saçak altındaymış ve burada sıkışık halde pek çok kırlangıç yuvası varmış. IV. Fakat kırlangıç serçeyi yuvasına getirmeye başlayınca işler değişmiş. V. Günlerden bir gün kırlangıç ile serçe dost olmuşlar.",Numaralanmış cümleler anlamlı bir paragraf oluşturacak şekilde sıralandığında hangisi sondan ikinci cümle olur?,I.,II.,III.,IV.
20,Evet,"Yazılarımda anlatımın süsten, gösterişten, özentiden basmakalıp söyleyişlerden uzak olmasını yeğlerim. Düşüncelerimi değişikliğe uğratmam, gördüklerimi abartmadan aktarırım. Okuyucuyu hayal kırıklığına uğratmam. Sanat adına bile olsa gerçekleri değiştirmek, bir şeyler eklemek benim görüşüme aykırıdır, hiçbir detayı eksik bırakmam.",Parçada sözü edilen yazarın yapıtlarında görülen anlatım özelliği aşağıdakilerden hangisidir?,Özgünlüğü,Duruluk,Yalınlık,Tutarlılık
21,Evet,"Son on yıldır her müsabakaya katılan bu hızlı atlet, 2012'de iki kez kendi rekorunu kırmış ve 2015'teki son koşusunda ülkemize altın madalya kazandırmıştır.",Bu cümlede sözü edilen sporcuyla ilgili kesin olarak çıkarılacak yargı aşağıdakilerden hangisidir?,2012'de dünya rekoru kırmıştır.,2012'den önce müsabakalara katılmamıştır.,Atletizm dışındaki spor dallarıyla da ilgilenmiştir.,Yarışlarda en az bir defa birincilik kazanmıştır.
22,Evet,"Acaba dinozorların aile bağları güçlü müydü? 1920'lerde Moğolistan'da paleontologlar fosilleşmiş dinozor yuvaları buldular. Daha sonra yan yana bulunan kemik fosillerini inceleyen araştırmacılar, diş izlerinden yetişkin ve yavru dinozorların yiyecek paylaştığını çıkardılar. İskoçya yakınlarında Orta Jura döneminden kalma ayak izlerini bulan bilim insanları, vahşi olduğu düşünülen dinozorlarda bile ebeveyn bakımının gelişmiş olduğunu öne sürüyor. Dinozorların pençe şeklindeki ayak izlerini inceleyen araştırmacılar, vahşi doğalarına rağmen bu hayvanların annelerinden ayrılmadıklarını, tıpkı ördek yavruları gibi gözlemlediler. İzler, su kenarına içmek veya av peşinde koşmak için giden bir aileye ait görünüyor.",Bu parçaya getirilebilecek _en uygun_ başlık aşağıdakilerden hangisidir?,Dinozorların Yaşam Alanları,Dinozorların Aile Bağları,Dinozorların Yaşam Biçimleri,Dinozorların Gelişimleri
23,Evet,"Bir ödeve ""O gün bahçedeydik."" diye başlayan öğrencilere sorun bakalım hiç bahçe görmüşler mi? Görmüşlerdir elbette. Fakat bu bahçe nasıldır? Etrafı ne ile çevrilmiştir? İçinde hangi ağaçlar, ne gibi çiçekler vardır? Bahçeyi hangi mevsimde görmüşlerdir? Bu sorulara belli belirsiz cevaplar vereceklerdir. Çünkü alıcı gözüyle bakmamışlardır. Bu yüzden de hatırlarında kalan basmakalıp bir bahçedir.",Bu metinde aşağıdakilerden hangisi anlatılmıştır?,Çocukların gerçek bahçenin farkında olmadığı,Şehirlerdeki bahçelerin gün geçtikçe azaldığı,Çocukların yeşili sevmediği,Bahçelerin eski önemini kaybettiği
24,Evet,"Şiir, zengin simgeler, ritmik sözcükler, uyumlu sesler ve hece sayısı ile durakları bakımından eşdeğer olan, bir bütün oluşturan edebî anlatım biçimi, manzume, nazım. Her şiirin belirli bir konusu (teması) vardır; bu, şairin iletmek istediği duygudur. Şiirlerde sevgi, yalnızlık, özlem, pişmanlık, yaşama sevinci, karamsarlık gibi duygular ifade edilir.",Bu açıklamaya göre aşağıdaki şiirlerden hangisinin okuyucuya hissettirmek istediği duygu diğerlerinden _farklıdır_?,"Çocukluğum, ah çocukluğum, neredesin? Tahta atım, saltanatım, kurşun askerim. Neredesin?","Uçun kuşlar uçun, doğduğum yere; Şimdi dağlarında mor sümbül vardır. Ormanlarında bülbüller öter. O günler, o günler, o günler... İçimde bir inilti var, o yerden. O yerden bir bülbül var içimde.","Yolları tanımıyorum sensiz, Gözlerim doluyor özlemden. Sadece adını söyleyince ""anne"" diye, Yanımda bulurdum seni. Şimdi neredesin anne?","Küçük satıcı, küçük satıcı, Sen iyileşeceksin; iç bu ilacı. Baharda tarlalarda dolaşacağız yine, Değil mi gökler, ovalar?"
25,Evet,"(I) Anadolu eğitiminin temel hedefi, çocukların sözel dil gelişimine katkıda bulunmaktır. (II) Bu nedenle bu amaca uygun öğretim stratejileri, yöntemler uygulanır. (III) Öğretmenler, bu amaç doğrultusunda ellerinden geleni yapar. (IV) Bu yöntemlerden biri de öykü okuma etkinlikleridir. (V) Bu konuda çocuklarla gerektiğinde bire bir ilgilenilmelidir.",Bu parçada numaralanmış cümlelerden hangisi düşüncenin akışını bozmaktadır?,I.,II.,III.,IV.
26,Evet,"Annesinin sevgiyle hazırladığı kahvaltı masası, henüz kurulmamıştı. Büşra, dışarıdaki sisli havayı izlerken bir karar vermek zorunda olduğunu biliyordu. Kapıyı çaldığında karşısında bekleyen tek şey, belki de yıllardır tanımadığı bir gerçekle karşılaşmaktı.",Bu parçanın anlatımında aşağıdakilerin hangisinden yararlanılmıştır?,Betimleme,Öyküleme,Örnekleme,Tanımlama
27,Evet,"İnsan, yaşamda parasızlığa dayanabilir. Bir süre açlığa, susuzluğa katlanabilir. Dünyada tek şeye katlanamaz: Sevgisizlik. İnsan sevgisiz kaldığı an, insanı insan yapan tüm meziyetleri elinden uçar. Geriye çılgın bir sel gibi çevresini yok eden bir insan kalır.",Bu paragrafın ana düşüncesi hangisidir?,Paranın satın alamayacağı şeyler de vardır.,"İnsan, pek çok zorluğa katlanabilir.","Sevgi, insanları birbirine bağlar.",Katlanılamayacak tek şey sevgisizliktir.
28,Evet,"Okumak zihin gelişimi için çok önemlidir. Bilinçli ve düzenli bir okuma uygulaması yapan insan değişik düşünceleri yargılama, bunlar üzerinde kurulmuş mantığı tespit etme yeteneği kazanır. Bilgiler okumayla artırılır, doğadaki güzelliklerin inceliği okumayla kavranır, düşünce çabukluğu okumayla elde edilir. Kültürlü bir insan olmanın en etkili yoludur okumak. Bireyleri gerçek anlamda okuyan toplumlar, ileri ve uygar toplum olurlar.",Bu parçaya getirilebilecek _en uygun başlık_ aşağıdakilerden hangisidir?,Okuma Çalışmaları,Dünyadaki Okuma Oranları,İnsan ve Kitaplar,Okumanın Faydaları
29,Evet,"Çarşıya, pazara çıktığımda gördüklerim beni adamakıllı şaşırtıyor. İnsanların kıtlığa uğramış gibi alışveriş edişine, arabalar dolusu yiyecek maddesi yüklenip götürüşüne bir anlam veremiyorum. Bir gün yolunuz bir alışveriş merkezine düşerse bu söylediklerimi düşünün. Ben, bu merkezlerin nasıl yerler olduğunu anlamaya çalışırken başıma ağrılar giriyor. Hayatın bu kadar karmaşık, bu kadar pahalı ve lüks oluşu beni korkutuyor. İnsanlar durmadan alıyor, yiyor, tüketiyor. Bu doymamazlık, bu açlık neden?",Bu paragrafta neyden bahsedilmiştir?,Şehrin kalabalığından,Alışverişin gerekliliğinden,Tüketim çılgınlığından,Hayatın zorluğundan
30,Evet,"I. Amaç olunca da insan onu son noktaya kadar götürmek istedi. II. Özgürlük, mutlu bir yaşam için araç olmalıyken amaca dönüştü. III. Oysa her şeyde bir sınır olduğu gibi özgürlükte de bir sınır olmalıydı. IV. İşte sınırsız özgürlük isteği bu yüzden mutsuz hayatlar, mutsuz insanlar ortaya çıkardı.",Yukarıdaki cümlelerle anlamlı bir metin oluşturulduğunda sıralama aşağıdakilerden hangisi olur?,II - III - IV - I,II - I - III - IV,III - IV - II - I,III - II - I - IV
31,Evet,"(I) Kendimize belirlediğimiz hedeflerin ulaşılabilir, mantıklı hedefler olması lazım. (II) Belirlenen hedefler uçuk kaçık olduğunda ulaşılması da imkânsız oluyor. (III) Bu da insanda hayal kırıklığına yol açıyor. (IV) Her zaman, ulaşmak istediğimiz birden çok hedefimiz olmalıdır. (V) Üstelik ulaşabileceğimiz birçok hedefi kaçırmamıza da neden oluyor.",Bu parçada numaralanmış cümlelerden hangisi düşüncenin akışını bozmaktadır?,I.,II.,III.,IV.
32,Evet,"(I) Türkiye'de sinema, tiyatro eleştirmenleri var ancak şiir eleştirmeni yok. (II) Genç şairler güzel şiirler yazıyorlar. (III) Pek çok şair dile özen gösteriyor. (IV) Fakat bu güzel şiirler değerlendirilmiyor, eleştirilmiyor. (V) Şiirler bir süzgeçten, bir elekten geçirilirse ancak daha güzel, daha üstün şiirler oluşturulabilir.","Numaralanmış cümlelerden hangisi, parçanın anlam bütünlüğünü bozmaktadır?",I.,II.,III.,IV.
33,Evet,"Türkçe, ilk yazılı metinlerimizin bulunduğu 8. yüzyıldan günümüze kadar Türk milletinin dili olarak Türk devletlerinin resmî dili olma özelliğini korumuş ve sürdürmüştür. Dilimizin ilk yazılı metinleri olan Göktürk Kitabeleri, zamanın büyük devlet adamları Bilge Kağan ve Kültigin adına ve onların ağzından yazılmıştır. Kitabeler, onların millete hitabı ve hatta ""millete hesap vermesi""dir. Dolayısıyla Türkçe bu kitabelerde ""devlet dili"" yani ""resmî dil""dir.","Bu parçada, aşağıdakilerden hangisine _değinilmemiştir_?",Türkçenin ilk yazılı metinlerinin ne zaman bulunduğuna,Göktürk Kitabeleri'ne niçin resmi dil dendiğine,Göktürk Kitabeleri'nin kimler adına yazıldığına,Göktürk Kitabeleri'ndeki dilin sade ve gösterişsiz olduğuna
34,Evet,"Nur yağan geceler, gündüzler nerde, Neşe paylaştığım öksüzler nerde, Dost yollar, dost evler, dost yüzler nerde, Huzura erdiğim bayramlar hani?",Bu şiirin ana duygusu aşağıdakilerden hangisidir?,Özlem,Sevgi,Kaygı,Üzüntü
35,Evet,"Yazarın hikâyelerindeki karakterler, çoğunlukla zor koşullar altında yaşayan insanlardır. O, var olma mücadelesi içindeki bu karakterleri, güçlü bir gözlem yeteneğine ve içgörüye dayanarak son derece kanlı canlı biçimde betimler. Hatta yakın arkadaşı olan Cemal Süreya, onun hikâyelerindeki kişiler için şöyle der: ""_Onun kişilerine iğne batırsan kan çıkar._""","Bu metindeki altı çizili cümlede, sözü edilen hikâye karakterlerinin hangi özelliği anlatılmak istenmiştir?",Etkileyiciliği,Özgünlüğü,Gerçekçiliği,Evrenselliği
36,Evet,"Konya Ovası'nın güneydoğu bölümü, kısa bir süre öncesine kadar köylülerin iyi verim aldığı cömert topraklara sahipti. Bu bölge artık bir çölü andırıyor. 2000'li yıllardan önce pek çok insanın ekmek kapısı olan bu topraklar artık terk edilmiş.",Bu parça ile ilgili olarak aşağıdakilerden hangisi _söylenemez_?,Kişileştirme yapılmıştır.,Konya Ovası çöle benzetilmiştir.,Karşılaştırma yapılmıştır.,Sayısal verilerden yararlanılmıştır.
37,Evet,"Mustafa Kemal Atatürk, vatanı ve milleti için canını feda etmekten kaçınmadı. Evet, daha Çanakkale Savaşları sırasında Anafartalar'da en ön safta savaşmıştı. Sakarya Savaşı sırasında ise atından düşmüş, kaburga kemiklerini kırmış, buna rağmen cepheden ayrılmamıştı. ----","Bu diyalogdaki bütünlük dikkate alındığında, boş bırakılan yere gelebilecek _en uygun_ cümle, aşağıdakilerden hangisidir?","""Yurtta sulh, cihanda sulh"" ilkesini işte böyle mücadelelerden sonra benimsemişti.","Bütün kötü koşullara rağmen, Türk milleti için en iyisini hayal etmişti.","Savaşlar değildi onun rüyalarını kaçıran; o, milletine çok güveniyordu.",Atatürk'ün Türk eğitimi için yaptıklarını burada saymakla bitiremeyiz.
38,Evet,"(I) Yemyeşil ormanların tam ortasında, masmavi gökyüzünün altındaki Düldül Dağı'nın eşsiz güzellikte çamları var. (II) Oksijeni içinize her çekişte mutluluktan bulutlarla dans edersiniz. (III) Burada pırıl pırıl ve sıcacık güneşin altında huzurla dinlenirken alabildiğine tertemiz oksijen soluklayabilirsiniz. (IV) Aynı zamanda tatlı tatlı esen, ılık ılık okşayan yel ile konuşursunuz.",Bu parçada anlam bütünlüğünün sağlanması için kaç numaralı cümleler yer değiştirmelidir?,I ve IV.,II ve III.,II ve IV.,III ve IV.
39,Hayır,,Aşağıdakilerin hangisinde anlatım üçüncü kişi ağzından yapılmıştır?,"Çok geçmeden bozkır rüzgârı esmeye, yağmurlar yağmaya başladı. Çayın kenarında kum setlerinin üzerine oturdum ve yağmuru izlemeye başladım.",Dizlerini ovuşturdu ve tekrar ayağa kalktı. Dükkânın içinde sendeleyerek birkaç adım atmıştı. Yürüyebileceğini umuyordu.,İznimin son günü. Saat on ikiye geliyor. Koltukta uyuyakalmışım. Böyle her uyuklayıp uyanışta aklıma ilk gelen saat olur.,"Havaalanından şehir merkezine beş dakikada varıyoruz. Ama yolumuz bitmiyor, tren hattı boyunca ilerliyoruz."
40,Evet,"Cemal Süreya, Türk şiir geleneklerine bağlı kalarak Batı şiirini özümsemeyen önemli şairlerimizdendir. Kendine özgü şiir anlayışıyla, yoğun imgelerle bilgilerini ve birikimini sentezleyerek başarılı eserler vermiştir. Şiirlerinde hareket hâlindeki her şeyi anlatmış, insanın her yönüne değinmiştir. Üslup yönüyle de pek çok sanatçıdan ayrılmış ve halk dilini ön plana çıkarmıştır.",Bu metinden Cemal Süreya ile ilgili aşağıdakilerden hangisi _çıkarılamaz_?,Şiirlerinde günlük konuşma dilini kullandığı,İmgeyi geri plana atıp bilgiye önem verdiği,Batı şiirini eserleriyle bütünleştirdiği,"Şiirde, kendine mahsus bir yaklaşım benimsemiştir."
41,Evet,"Tüm mahalleli, Eşref Bey'i hem sever hem de sayardı. Onun nezaketine, ağır başlılığına herkes hayrandı. Yeri gelir insanlığıyla insan eder, düşmanına karşı bile kalbini bozmadan asaletle davranırdı. Kimseyi kırmadan en ateşli tartışmayı bile söndürüverirdi.","Aşağıdakilerden hangisi bu metinde sözü edilen ""Eşref Bey""in bir özelliği değildir?",Sevilen ve sayılan biri olması,Uysal bir karakteri olması,Ara bulucu olması,Özveri sahibi olması
42,Evet,"Vitray sanatı, gün ışığıyla değişen, onun azalması ve çoğalmasıyla farklılaşan ışıklı bir resim sanatıdır. Vitrayın diğer resim sanatlarından farkı, durağan kalmamasıdır; ışık değişimi veya ışığı etkileyen unsurlarla farklı özellikler kazanır. Azalan veya çoğalan ışık, bulutların hareketi, hatta vitrayın arkasındaki ağaç dallarının ve yapraklarının veya diğer nesnelerin hareketi vitray üzerinde farklı renkler ve gölgeler oluşturur. Ayrıca Roma'da yapılan kazılarda vitrayın MÖ 1. yüzyıldan beri yapıldığı ortaya çıkmıştır. Ayrıca Araplar 7. yüzyılda, daha sonra Türkler vitrayı kullanmış ve bu alanda yüksek değerli sanatsal örnekler ortaya koymuşlardır.",Bu metinde vitrayla ilgili aşağıdakilerden _hangisine değinilmemiştir_?,Ne zamandan beri yapıldığına,Kimler tarafından kullanıldığına,Diğer sanatlardan farkına,Kullanım alanlarına
43,Evet,"Bir işe başlamadan önce uzun bir süre düşünürdü. Aklına takılanları etraftaki kişilere sorar, onlardan akıl alırdı. Hiçbir işe mantık süzgecinden geçirmeden başlamazdı. Ne zaman ki herkesten bir onay alır, öyle girişirdi o işe. Küçücük bir olumsuzluğa bile açık kapı bırakmazdı.",Bu metinde sözü edilen kişi ile ilgili aşağıdakilerden hangisi _söylenemez_?,Detaylara takılmayan,En iyiye çabalayan,Başkalarının fikirlerini önemseyen,Titiz çalışan
44,Evet,"Antarktika Güney Kutup Bölgesi'nde bulunuyor. (I) Burası belki de dünyanın en soğuk yeri. (II) Kıtanın büyük bir bölümü, çok kalın bir buz örtüsüyle kaplı. (III) Kış boyunca kıyılar hatta deniz yüzeyi bile buzlarla kaplı. (IV) Bahar geldiğinde kıyılardaki buzlar eriyor, penguenler, foklar, deniz kuşları gibi canlılar kıyılarda toplanmaya başlıyor. (V) Kral penguenleri Antarktika'daki yedi penguen türünden biri. (VI) İlkbahar mevsiminde kral penguenleri burada bir araya gelip bir koloni oluşturuyor.",Bu metin iki parçaya bölünmek istense ikinci paragraf hangi cümle ile başlar?,II,IV,V,VI
45,Evet,"Çiçeklerle hoş geçin / Konuşmak bize mahsus / Sevmekten geri kalma / Başın olsa da yüksek Balı incitme gönül / Olsa da bir güzel süs / Yapan ol, yıkan olma / Gözün enginde gerek Bir küçük meyve için / 'Ya hayır de, yahut sus' / Sevene dik olma / Kibirle yürüyerek Bu dörtlükte her dizenin eğik çizgiyle (/) gösterilen ilk bölümleri yukarıdan aşağıya okunduğunda birinci dizeyi, ikinci bölümleri ikinci dizeyi, üçüncü bölümleri ise üçüncü dizeyi oluşturmaktadır.",Buna göre dörtlüğün son dizesi aşağıdakilerden hangisinde doğru verilmiştir?,Kibirle yürüyerek / Sevene dik olma / Bir küçük meyve için / Çiçeklerle hoş geçin,"'Ya hayır de, yahut sus.' / Sevene dik olma / Kibirle yürüyerek / Dili incitme gönül",Başın olsa da yüksek / Gözün enginde gerek / Kibirle yürüyerek / Yolu incitme gönül,Sevene dik olma / Başın olsa da yüksek / Gözün enginde gerek / Kibirle yürüyerek
46,Evet,"Doğu Edebiyatı'nın hikmetle dolu, ibret veren, güldüren ve ağlatan nadide eserlerinden biri de ""Bostan""dır. Şirazlı Şeyh Sadi'ye ait bir eser ""Bostan"". Esere ""Edebname"", ""Sadiname"" de deniyor. Bizde, özellikle Osmanlı devrinde okullarda Farsça öğretimi vesilesiyle okutulan kitapların başlıcalarındandı. Dolayısıyla birçok tercüme ve açıklaması bulunuyor ""Bostan""ın.","Bu metinde ""Bostan"" adlı eserle ilgili aşağıdakilerden hangisine _değinilmemiştir_?",Kime ait olduğuna,Hangi konunun işlendiğine,Diğer isimlerine,Osmanlı devrinde okullarda niçin okutulduğuna
47,Evet,"(I) ""Denizineği"" olarak bilinen manatiler, genellikle vakitlerini su altındaki bitki örtüsünde otlayarak geçirir. (II) Sıcak kıyıların sığ sularında yaşar. (III) Vücutlarını suyun üzerinde ilerletebilmek için kürek şeklindeki kuyruklarını yukarı, aşağı hareket ettirir. (IV) Hantal görünüşlerine rağmen manatiler, usta yüzücüdür.","Bu metinde numaralanmış cümlelerin hangisinden sonra ""Öyle ki saatte 25 km hızla bile yüzebilir."" cümlesinin getirilmesi en uygundur?",I.,II.,III.,IV.
48,Evet,"Beyin 100 milyar sinir hücresinden (nöron) oluşur. Bunlardan sadece bir milyarı uzun dönemli hafızada rol oynar, bunlara _piramidal hücreler_ denir. Bir nöronun bir birim hafızaya denk düştüğünü varsayarsak beynimizin tümüyle dolmuş olması gerekirdi. Psikoloji Profesörü olan Paul Reber, nöron sayısı kadar hafızanın büyük bir kapasitesi olmadığını ve hemen dolacağını ifade ediyor. Bu nedenle araştırmacılar, hafızanın nöronlar arasındaki bağlantılarda oluştuğuna inanıyor. Her nörondan çıkan ağ şeklindeki bağlantılar, binlerce başka sinir hücresine ulaşıyor.",Bu metin aşağıda açıklaması verilen _anlatım biçimlerinden_ hangisine örnektir?,"Herhangi bir konu hakkında bilgi verilir, bir şeyler öğretmek amacına yöneliktir. Yazar, sanatlı söyleyişlerden ve öznellikten kaçınır.","Bir yerin veya varlığın özellikleri, bu özelliklerin yazarda uyandırdığı izlenimler, okurun gözünde canlanacak şekilde anlatılır.","Bir yaşam kesiti, belli bir olaya bağlı olarak anlatılır. Amaç, okuru olayların içinde yaşatmak, kahramanlarla ve olayla özdeşleştirmektir.","Yazar, bir konu ile ilgili kişisel görüşünü belirterek okuyucunun o konu hakkındaki fikrini etkilemeye çalışır. Karşılıklı konuşma havası vardır."
49,Evet,"Dilimiz, konuşma dilimizden çok yazı dilimiz, yıllardan beri, yüzyılı aşkın bir zamandan beri durmadan değişiyor. Değişmesini bir dileyen oldu diye değil, değişmesi gerektiği için, değiştirmek zorunda olduğumuzdan, içimizden geldiği için değişiyor. Elimizdeki dille, dünden kalan dille, istediğimizi söyleyemediğimiz, istediğimiz gibi söyleyemediğimiz için değişiyor.",Bu metinde aşağıdaki sorulardan hangisinin yanıtı vardır?,Dilimizdeki değişim ne zaman başladı?,"Dilimizdeki değişim, dilimizi kötü etkiler mi?",Yazı dili neden konuşma dilinden daha çok değişiyor?,Dilimizde değişimin olmadığı zamanlar da var mı?
50,Evet,"Dünyanın en büyük arısı olarak bilinen Wallace dev arısı, en son 1981'de görülmüştü. Bu nedenle soyunun tükendiği düşünülüyordu. Ancak bu konuda çalışan bilim insanlarının eline bu arı türünün hâlâ var olduğuyla ilgili bir bilgi ulaştı. Bu nedenle bilim insanları, geçtiğimiz günlerde bu arının daha önce de görüldüğü Endonezya Adalarında bir yolculuğa çıktılar. Bu yolculukta Wallace'ın dev arısıyla karşılaşan bilim insanları, arının nasıl bir yaşam sürdüğü konusunda araştırma yapacaklarını belirttiler.","Bu metinde ""Wallace dev arısı"" ile ilgili aşağıdaki sorulardan _hangisinin cevabı yoktur_?",En son nerede görülmüştür?,Soyunun tükenmek üzere olmasının sebebi nedir?,Hakkında bilinenler nasıl değişmiştir?,Hakkında araştırma yapılmak istenmesinin nedeni nedir?
51,Evet,Yazmaya başlamadan önce bol bol okudum. Özellikle dünya edebiyatının en iyilerini okudum. Yazarlığa soyunmadan önce herkesin yapması gereken bir iştir okumak. Dilimi geliştirdim. Bu sayede yazarken dilin olanaklarını da kullanmış oldum. Çünkü dili kullanmakla iyi bir yazar olmak arasında doğru orantı vardır. Bunu kendimde çok net bir biçimde gördüm.,Bu metinde sözü edilen yazarla ilgili aşağıdakilerden hangisine _ulaşılamaz_?,Dünya edebiyatının önemli eserlerini okumuştur.,Dünya klasiklerini Türkçeye kazandırmıştır.,Dilin olanaklarını eserlerinde kullanmıştır.,Dili kullanabilmesi iyi bir yazar olmasında etkili olmuştur.
52,Evet,"(I) Henüz on yedi yaşında olan genç şairimiz yeni bir şiir çağının başlangıcını haber veriyor. (II) Paris'te çıkan sanat dergilerinden biri, genç şairlere sayfalarını açmıştı. (III) Tecrübeli sanatçılardan biri, genç şairlerden birini başarılı şiiri için kutladıktan sonra yazısını şöyle bitiriyordu: (IV) Her hafta dergiye gelen şiirlerden en çok beğenilen beş tanesi yayımlanıyor, derginin tanınmış sanatçıları bu şiirleri eleştiriyordu.",Numaralanmış cümlelerle anlamlı bir metin oluşturulmak istenirse sıralama aşağıdakilerden hangisi olur?,II - III - I - IV,II - IV - III - I,IV - III - II - I,IV - II - I - III
53,Evet,"Serin bir ilkbahar sabahı... Yerlerde yağmurdan artakalan su birikintileri... Körfezde başı ellerinin arasında, gözleri yerde bir adam oturuyor. Gecenin soğuğundan kalma hafif bir rüzgâr şakaklarına, oradan ıslak yanaklarına doğru kıvrılıyor. Kan çanağı gözleri, Marmara'ya saplanan güneş ışıklarının etkisiyle yanmaya başlıyor.",Bu parçanın anlatımında aşağıdakilerin hangisinden yararlanılmıştır?,Betimleme,Örnekleme,Tanımlama,Karşılaştırma
54,Evet,"Balzac, romanlarında betimleme yaparken çok titiz davranır. Bir fırça darbesi ile çizer geçer, ona takılmaz. Çünkü okuyucunun romanı bir çırpıda okumasını ister. Anlatının dokusunu bozmaya müsaade etmez.",Bu parçada sözü edilen sanatçının öne çıkan özelliği aşağıdakilerden hangisidir?,Evrensellik,Akıcılık,Öznellik,Etkileyicilik
55,Evet,"""Günsarısı"" adlı kitap, 8-9 yıllık bir süre içinde seçilmiş yazılardan oluşuyor. Bu yazılarda hayatımıza dokunan veya etkileyen her şey var: Dokunduğumuz nesneler, karşılaştığımız insanlar, yüreğimizde kalan duygular, vatanımızın atmosferi; molalar, acılar, fırtınalar... ""O günlerde ne varsa, bu yazılarda da var!""","Bu parça, aşağıdaki sorulardan hangisine yanıt olarak verilmiştir?","Günlük hayatın renkleri ile ""Günsarısı"" arasında nasıl bir ilişki vardır?","""Günsarısı"" ne anlama gelmektedir?","Kitabın içeriği ile üslubu, niçin bu kadar birbirinden farklıdır?","Günsarısı adlı kitap, hangi konuları içermektedir?"
56,Evet,"Öğretmen: ""Çocuklar! Piknik sona erdi. Hava kararmak üzere... Toparlanın, okula yetişmeniz lazım."" Ali: ""Biz hazırız öğretmenim."" Öğretmen: ""Haydi bakalım, geldiğimiz yoldan geriye dönüyoruz..."" Veli: ""Öğretmenim şuraya bakın! Ne kadar güzel bir köşk burası..."" Öğretmen: ""Aaa! Gerçekteeen! Harika bir ev bu! Kimin acaba çocuklar?"" Can: ""Bilmem ama keşke bu evin sahibinin oğlu olsaydım."" Öğretmen: ""Niye?"" Can: ""Niye mi? Baksanıza, Boğaz manzaralı, yemyeşil bahçesi olan olağanüstü bir ev bu. Kim bilir içinde neler neler vardır?""",Aşağıdaki yay ayraç içi ifadelerden hangisi bu metnin _herhangi bir yerinde_ kullanılamaz?,(Küçümser bir tavırla),(Yüksek sesle),(İşaret parmağıyla göstererek),(Şaşkınlıkla)
57,Evet,"Hayaller, gerçeğe ilişkin görüntülerdir. Biz hayalleri önce zihinde canlandırır, sonra dış dünyada var ederiz. Bu, hem kısa dönemde hem de sonsuza varan gelecekte yaşamı değiştirmeye yarar. Hayalin gelecek tasarımı olduğunu, bilinçli veya bilinçsiz, hayatı yönlendirdiğini yaşamımızda görebiliriz. Hayalin bir anlamda düşünce olduğunu da söyleyebiliriz.",Bu metinde _hayalle_ ilgili aşağıdakilerden hangisine _değinilmemiştir_?,Hayatı yönlendirmektedir.,Düşünceden uzak bir duygu hâlidir.,Gelecek planlaması olarak düşünülebilir.,Başlangıç noktası zihindir.
58,Evet,"Zaman zaman çevrenizdeki çocukların kesinlikle sonu gelmeyecekmiş gibi görünen, birbirinden tuhaf sorularına tesadüf etmişsinizdir. Beş altı yaşlarında olan çocukları şöyle bir düşünün, ne çok soru sorarlar çevrelerinde olup bitenleri anlamak için: ""Bu ne, niye, ama neden, nasıl, ne zaman?"" Sabırla cevap verirsiniz ve tam bittiğini sandığınız anda başa dönerler: ""Bu ne, niye vb.?"" Çünkü ----",Bu metinde boş bırakılan yere düşüncenin akışına göre aşağıdakilerden hangisi getirilmelidir?,soruların tamamı birbirinin aynısıdır.,sorular hayatı ve dünyayı öğrenmelerine yardımcı olur.,soru sormak çocuklar için eğlenceli bir uğraştır.,çocuklar sorularıyla büyüklerini bıktırırlar.
59,Evet,"Çocuk eğitiminde istenen davranışları (odasını toplama, okulda başarılı olma gibi) elde etmek için ceza vermek etkili bir yol değildir. Çocuğun hedefe ulaştığında büyük bir ödül vermek de her zaman etkili olmayabilir. En işlevsel yaklaşım, ana hedefle ilgili küçük davranışları düzenli aralıklarla ödüllendirmektir. Örneğin, çocuğun odası tamamen düzenli olduğunda sadece ödül vermek yerine, montunu asmak gibi küçük bir düzenli davranışı samimiyetle takdir etmek daha etkili olabilir.",Bu parça için kullanılabilecek _en uygun başlık_ aşağıdakilerden hangisidir?,Çocuklarda Cezaların Caydırıcılığı,Eğitimde Yanlış Yöntemler,Çocuk Eğitiminde Ödül ve Ceza,Çocuk Gelişiminde Hedefler
60,Evet,"Şarkılar, şiirler, romanlar, öyküler ve diğer tüm sanat eserleri toplumun iç dünyasını gösteren birer penceredir. Neşeli şarkılar, hüzünlü şiirler, heyecanlı romanlar veya karamsar öyküler... Toplum ne yaşıyorsa onu yazıyor, onu okuyor, onu dinliyor, onunla ilgili bir eser ortaya koyuyor. Çünkü insan, eyleme dökemediği, sözle anlatamadığı her türlü duyguyu bir şekilde dışa aktarmanın yollarını arıyor. Böylece bu duygular insanların yazdıklarında, okuduklarında, dinlediklerinde veya ortaya koyduğu eserlerde hayat buluyor. Bu sebeple bir ülkede öne çıkan eserlere baktığımızda toplumda olanı biteni anlamak çok da zor olmasa gerek.",Bu parçanın ana düşüncesi aşağıdakilerden hangisidir?,Okuma tercihleri kişilerin sosyal durumlarına göre değişir.,"Sanatsal ürünler, toplumun duygularını yansıtan aynalardır.",Toplumların sanatsal tercihleri farklılık gösterebilir.,Sanat eserleri halkın duygularını yansıtmaktan yeterli olmayabilir.
61,Evet,"I. Çok uzaklarda bir orman vardı eskiden ormandaki koca koca ağaçlar en yüksek kuleleri, en yüksek gökdelenleri bile gölgede bırakırdı. Uçurtmalar bile aşamazdı boylarını. Ağaçlar göğe kadar uzanır giderdi. II. Uzaklardan bakan küçük çocuklar, bu ağaçların tepesine tırmananların ellerini uzatınca yıldızları tutabileceklerini sanırlardı. Kimsecikler tırmanamazdı o ağaçlara. III. Oysa ormanın içinde korkmadan dolaşan bir adam vardı; yıllardan beri burada yaşardı, alışmıştı. En sık ağaçların arasında bir kulübede otururdu. IV. Ağaçlara tırmanmak şöyle dursun, ormana girmeyi bile göze alamazlardı. Bir ürperti sarardı her yanlarını, korkarlardı.",Numaralanmış parçalarla anlamlı bir metin oluşturmak için hangileri yer değiştirmelidir?,I ve II,II ve III,II ve IV,III ve IV
62,Evet,Okuduğunu unuttuundan yakınıp okumayı bırakan insanlar vardır. Elbette hafızamız bütün okuduklarımızı hatırlayamaz. ----,Bu metinde boş bırakılan yere düşüncenin akışına göre aşağıdakilerden hangisi getirilmelidir?,"Ancak okumak, bilgi birikimimizi artırır ve düşünce dünyamızı zenginleştirir.","Çünkü okumak, sadece bilgi edinmek için değil, düşünce geliştirmek için de önemlidir.","Yine de okumak, unutulanların yanında kalıcı izler bırakır ve kişiliğimizi şekillendirir.","Oysa okumak, sadece hatırlamak için değil, anlamak ve kavramak için de gereklidir."
